THE TRAGEDIES OF SENECA

peior est bello timor ipse belli.

iam minae saevi cecidere ferri,

iam silet murmur grave classicorum,

iam tacet stridor litui strepentis3

alta pax urbi revocata laetae est.

sic, ubi ex alto tumuere fluctus

Bruttium Cord feriente pontum‚· aa* Α ³
Scylla pulsatis resonat cavernis

ac mare in portu timuere nautae 580
quod rapax haustum revomit Charybdis,
et feru's Cyclops metuit parentem

rupe ferventis residens in Aetnae,

ne superfusis violetur undis

ignis aeternis resonans caminis,

et putat mergi sua posse pauper

regna Laertes Ithaca tremente—

si suae ventis cecidere vires,

mitius stagno pelagus recumbit3

salta, quae navis timuit secare,
t hinc et hinc fusis speciosa velis

¹strata ludenti patuere cumbae,

et vacat mersos numerare pisces

hic ubi ingenti modo sub procella
Cyclades pontum timuere motae.

Nulla sors longa est3 dolor ac voluptas¹

invicem cedunt; brevior voluptas

ima permutat levis hora summis,

ille qui donat diadema fronti,

quem genu nixae tremuere gentes 600
cuius ad nutum posuere bella

’ Medus et Phoebi propioris ludus

et Dahae Parthis equitem minati,

anxius sceptrum tenet et moventes
cuncta divinat metuitque casus

mobiles rerum dubiumque tempus.

 

