THE TRAGEDIES ΟΡ SENECA

sic cum transierint mei
nullo cum strepitu dies,
plebeius moriar senex. .
illi mors gravis incubat
(qui, notus nimis omnibus,
ignotus moritur sibi.)

THYnsTus

Optata patriae tecta et Argolicas opes
miserisque summum ac maximum exulibus bonum,
tractum soli natalis et patrios deos
(si sunt tamen di) cerne, Cyclopum sacras
turres, labore maius humano decus, Ι
celebrata iuveni stadia, per quae nobilis
palmam paterno non semel curru tuli. 410
occurret Argos populus occurret frequens-
sed nempe et Atreus. repete silvestres fugas
saltusque densos potius et mixtam feris
similemque vitam ; clarus hic regni nitor
fulgore non est quod oeulos falso auferat ;
cum quod datur spectabis et dantem aspice.
modo inter illa, quae putant cuncti aspera,
fortis fui laetusque; nunc eontra in metus
revolvor3 animus haeret ac retro cupit
eorpus referre, moveo nolentem gradum. 420

TANTALVS

Pigro (quid hoc est i) genitor incessu stupet
vultumque versat seque in incerto tenet.

124

 

