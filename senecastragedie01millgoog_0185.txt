THE TRAGEDIES oF SENECA

libet videre, capita natorum intuens
quos det colores, verba quae primus dolor
effundat aut ut spiritu expulso stupens
corpus rigescat. fructus bic operis mei est?
miserum videre nolo, sed dum fit miser.
Aperta multa tecta conlucent face.
resupinus ipse purpurae atque auro incubat,
vino gravatum fulciens laeva caput. 910
eructat. o me caelitum excelsissimum,
regum atque regem! vota transcendi mea.
satur est, capaci ducit argento merum-
ne parce potu3 restat etiamnunc cruor
tot hostiarum ; veteris hunc Bacchi color
abscondet. hoc, hoc mensa cludatur scypho.
mixtum suorum sanguinem genitor bibat:
meum bibisset. ecce, iam cantus ciet
festasque voces nec satis menti imperat.

⁴ russatus

Pectora longis hebetata malis, 920
iam sollicitas ponite curas.
fugiat maeror fugiatque pavor,
fugiat trepidi comes exilii
tristis egestas rebusque gravis
pudor afflictis; magis unde cadas
quam quo refert. magnum, ex alto
culmine lapsum stabilem in plano
figere gressum ; magnum, ingenti

 

