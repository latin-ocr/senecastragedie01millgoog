THE TRAGEDIES OF SENECA

cum lenta serpens fieret, in taurum trucem
nunc flecteret serpente deposita minas,

et mille in hoste vinceres uno feras.

iam displicemus, capta praelata est mihi—-
non praeferetur ; qui dies thalami ultimus
nostri est futurus, hic erit vitae tuae.

Quid hoc? recedit animus et ponit minas.
iam cessat ira ; quid miser langues dolor?
perdis furorem, coniugis tacitae fidem
mihi reddis iterum-quid vetas flammas ali ἲ 310
quid frangis ignes? hunc mihi serva impetum,
pares eamus 1—non erit votis opus ;
aderit noverca quae manus nostras regat
nec invocata.

NVTRIX

Quod paras demens scelus?
perimes maritum cuius extremus dies
primusque laudes novit et caelo tenus
erecta terras fama suppositas habet?
Graiorum in istos terra consurget lares
domusque soceri prima et Aetolum genus
sternetur onrne; saxa iam dudum ac faces 3⁶20
inte ferentur, vindicem tellus suum
defendet omnis. una quot poenas dabis!
effugere terras crede et humanum genus
te posse—fulmen genitor Alcidae gerit.
iarn iam minaces ire per caelum faces
specta et tonantem fulmine excusso diem.
mortem quoque ipsam, quam putas tutam, time;

¹ So Leo aad Richter, followinq an emendation os Madviyz
patres erimus n .· pares eramus A.

208

 

