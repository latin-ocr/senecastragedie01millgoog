THE TRAGEDIES OF SENECA

ι rostro pererrat3 praeda cum propior'fuit,

cervice toti pugnat et gemitu vocat
’ dominum morantem seque retinenti eripit.

cum sperat ira sanguinem, nescit tegi;
tamen tegatur. aspice, ut multo gravis
squalore vultus obruat maestos ooma.
quam foeda iaceat barba. praestetur fides—
fratrem iuvat videre. complexus mihi
redde expetitos. quidquid irarum fuit
transierit; ex hoc sanguis ac pietas die 510
colantur, animis odia damnata excidant.

THYEs‘rss

Diluere possem cuncta, nisi talis fores
sed fateor, Atreu, fateor, admisi omnia
quae credidisti. pessimam oausam meam
hodierna pietas fecit. est prorsus nocens

quicumque visus tam bono fratri est nocens,
lacrimis agendum est ; supplicem primus vides;
hae te precantur pedibus intactae manus:
ponatur omnis ira et ex animo tumor

erasus abeat. obsides fidei accipe

hos innocentes, frater.

ATREVS

A genibus manum
aufer meosque potius amplexus pete.
vos quoque, senum praesidia, tot iuvenes, meo
pendete collo. squalidam vestem exue
oculisque nostris parce et ornatus cape
pares meis laetusque fraterni imperi

134

 

