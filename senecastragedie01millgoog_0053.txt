THE TRAGEDIES OF SENECA

Ades, o magni, soror et coniunx,

consors sceptri,

regia luno! tua te colimus
turba Mycenae.

tu sollicitum supplexque tui
numinis Argos

’ sola tueris, tu bella manu
pacemque regis

tu nunc laurus Agamemnonias
accipe victrix.

tibi multifora tibia buxo
solemne canit,

tibi fila movent docta puellae
carmine molli,

tibi votivam matres Graiae
lampada iactant,

ad tua coniunx candida tauri
delubra cadet,

nescia aratri, nullo collum
signata iugo.

Tuque, ο magni nata Tonantis,

incluta Pallas,

quae Dardanias cuspide turres
saepe petisti,

te permixto matrona minor
maiorque choro

colit et reserat veniente dea
templa sacerdos

tibi nexilibus turba coronis
redimita venit,

tibi grandaevi lassique senes
compote voto
reddunt grates libantque manu
vina trementi.
Et te Triviam nota memores

VOCe precamur}

 

