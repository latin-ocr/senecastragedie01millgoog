THE TRAGEDIES OF SENECA

an et ipsa, palmas vincta post tergum datas,

mater triumphi praeda fraterni vehar?

potesne cives leto et exitio datos

videre passim? moenibus caris potes 580
hostem admovere, sanguine et flamma potes

implere Thebas? tam ferus durum geris
saevumque in iras pectus? et nondum imperas-
quid sceptra facient? pone vaesanos, precor,

animi tumores teque pietati refer.

Potvmcns

Vt profugus errem? semper ut patria arcear
opemque gentis hospes externae sequar?
quid paterer aliud, si fefellissem fidem?
si peierassem? fraudis alienae dabo
poenas, at ille praemium scelerum feret? 590
iubes abire3 matris imperio obsequor.
da quo revertar. regia frater mea
habitet superbus, parva me abscondat casa,
hanc date repulso, liceat exiguo lare
pensare regnum. coniugi donum datus
arbitria thalami dura felicis feram
humilisque socerum lixa dominantem sequar?
in servitutem eadere de regno grave est.

locAsTA

Si regna quaeris nee potest seeptro manus
vacare saevo, multa quae possunt peti 600
in orbe toto quaelibet tellus dabit.
hine nota Baccho Tmolus attollit iuga
qua lata terris spatia frugiferis iacent,

390

 

