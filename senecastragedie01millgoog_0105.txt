THE TRAGEDIES OF SENECA

Asffls'fflvs

Furibunda virgo, vocis infandae sonum
et aure verba indigna materna opprime.

uLuc‘rRA

Etiam monebit sceleris infandi artifex,
per scelera natus, nomen ambiguum suis,
idem sororis natus et patris nepos?

CLYTAEMNESTRA

Aegisthe‚ cessas impium ferro caput
demetere? fratrem reddat aut animam statim.

AsolsTHvs

Abstrusa caeco carcere et saxo exigat
aevum, et per omnes torta poenarum modos
referre quem nunc occulit forsan volet. 990
inops egens inclusa, paedore obruta,
vidua ante thalamos, exul, invisa omnibus
aethere negato sero subcumbet malis.

uuucrus
Concede mortem.

AEGISTHVS

Si recusares, darem.
rudis est tyrannus mortequi poenam exigit.

ELECTRA

Mortem aliquid ultra est?
84

 

