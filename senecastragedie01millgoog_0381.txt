THE TRAGEDIES OF SENECA

manibusque adactis omne qua voces meant

aditusque verbis tramite angusto patet

eruere possem ; nata, iam sensum tui,

quae pars meorum es criminum, infelix pater 230

fugissem.

inhaeret ac recrudescit nefas

subinde, et aures ingerunt quidquid mihi
donastis oculi. cur caput tenebris grave
non mitto ad umbras Ditis aeternas? quid hic
manes meos detineo? quid terram gravo
mixtusque superis erro? quid restat mali?
regnum parentes liberi, virtus quoque
et ingeni sollertis eximium decus
periere, cuncta sors mihi infesta abstulit.
lacrimae supererant-has quoque eripui mihi. 240

Absiste ἔ nullas animus admittit preces
novamque poenam sceleribus quaerit parem.
et esse par quae poterit? infanti quoque
decreta mors est. fata quis tam tristia
sortitus umquam? videram nondum diem
uterique nondum solveram clausi moraS,
et iam timebat. protinus quosdam editos
nox occupavit et novae luci abstulit3
mors me antecessit3 aliquis intra viscera
materna letum praecoquis fati tulit ; 250
sed numquid et peccavit? abstrusum, abditum
dubiumque an essem sceleris infandi reum
deus egit3 illo teste damnavit parens
calidoque teneros transuit ferro pedes
ct in alta nemora pabulum misit feris

362

 

