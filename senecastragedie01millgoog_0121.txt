THE TRAGEDIES OF SENECA

. domus et nefando total contactu horruit.

actum est abunde ! gradere ad infernos specus
amnemquenotum3 iam tuum maestae pedem

terrae gravantur. cernis ut fontes liquor

introrsus actus linquat, ut ripae vacent

ventusque raras igneus nubes ferat?

pallescit omnis arbor ac nudus stetit 11.0
fugiente pomo ramus et qua fluctibus

illinc propinquis Isthmos atque illinc fremit

vicina gracili dividens terra vada,

longe remotos litus exaudit sonos

iam Lerna retro cessit et Phoronides

latuere venae nec suas profert sacer

Alpheos undas et Cithaeronis iuga

stant parte nulla cani depositi nive

timentque veterem nobiles Argi sitim.

en ipse Titan dubitat an iubeat sequi 120
cogatque habenis ire periturum diem.

cflouvs

Argos de superis si quis Achaicum
Pisaeasque domos curribus inclitas,
Isthmi si quis amat regna Corinthii
ct portus geminos et mare dissidens,
si quis Taygeti conspicuas nives
quas cum Sarmaticus tempore frigido
in summis Boreas composuit iugis, â€™
aestas veliferis solvit Etesiis,
quem tangit gelido flumine lucidus 130
AlpheoS, stadio notus Olympico,
advertat placidum numen et arceat,
alternae scelerum ne redeant vices
nec succedat avo deterior nepos

 

